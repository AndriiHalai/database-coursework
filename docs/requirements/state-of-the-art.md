# Аналіз предметної області

## Вступ

Цей документ включає в себе аналіз предметної області проєкту. У ньому розглядаються основні етапи життєвого циклу програмного забезпечення, приклади використання різних методологій розробки разом з їхніми перевагами і недоліками. Також надається порівняльний аналіз існуючих систем управління проєктами з метою визначення їхніх прогалин та можливостей для покращення, а також визначається, які характеристики слід реалізувати в нашій системі.

### Зміст: 
* [Основні визначення](#основні-визначення), які дозволять користувачеві отримати більше інформації про структуру систем управління проєктами.
* [Різні підходи та методи вирішення завдань](#підходи-та-способи-вирішення-завдання) у сфері систем управління проєктами.
* [Порівняльна характеристика існуючих інструментів для розв'язання завдань](#порівняльна-характеристика-існуючих-засобів-вирішення-завдання), де користувач може ознайомитися з усіма перевагами та недоліками систем.
* [Висновки](#висновки).
* [Посилання](#посилання).


## Основні визначення

[Проєкт (Project)](https://uk.wikipedia.org/wiki/%D0%9F%D1%80%D0%BE%D1%94%D0%BA%D1%82) — це сукупність дій та завдань, спрямованих на досягнення конкретної цілі та створення нового продукту. Проєкт характеризується обмеженнями в часі, бюджеті та ресурсах, а також має чітко визначений початок і кінець. Успішність проєкту оцінюється тим, наскільки він відповідає поставленим цілям та вимогам, а також чи був виконаний в межах встановлених обмежень.

[Система управління проєктами (Project management software, PMS)](https://xn--90aamhd6acpq0s.xn--j1amh/teoriya/sistemi-upravl-nnya-proektami/) — це програма або онлайн-сервіс, який допомагає планувати завдання, складати розклад, розподіляти ресурси, відстежувати ефективність роботи кожного фахівця та всієї команди під час розробки проєкту.

[Модель (Model)](https://elearning.sumdu.edu.ua/free_content/lectured:de1c9452f2a161439391120eef364dd8ce4d8e5e/20160217112601/183252/index.html) — це абстрактний об'єкт, який використовується для вивчення властивостей об'єкта-оригіналу, спрощення системи для її аналізу та передбачення, а також отримання якісних та кількісних результатів, що потрібні для прийняття обґрунтованого управлінського рішення.

[Програмне забезпечення (Software)](https://uk.theastrologypage.com/software-program) — частина комп’ютерної або інформаційної системи, яка являє собою набір інструкцій, модулів або процедур, що дозволяють здійснювати певний тип роботи з цією системою.

[Життєвий цикл розробки програмного забезпечення (Software development life cycle, SDLC)](https://www.maxzosim.com/software-development-life-cycle-sdlc/) — це поняття, яке визначає кроки, пов'язані з розробкою програмного забезпечення на кожному етапі. Воно охоплює детальний план побудови, розгортання та підтримки програмного забезпечення. SDLC визначає повний цикл розробки, тобто всі завдання, пов'язані з плануванням, створенням, тестуванням і розгортанням програмного продукту. Метою SDLC є надання високоякісного продукту, який відповідає вимогам замовника.

[Артефакт (Artifact)](https://gb.ru/posts/rabota-s-proektom-ehtapy-osobennosti-i-artefakty) — це носій інформації, який підтверджує домовленості та дозволяє усім членам команди слідкувати за ходом проєкту. Наприклад, договір, комерційна пропозиція, технічне завдання, супровідні документи, файли, що виконуються, вихідні тексти, веб-сторінки, файли з даними та довідковою інформацією. При цьому універсального набору артефактів немає — на кожному проєкті він свій.

[Продуктовий беклог (Product backlog)](https://wezom.com.ua/ua/blog/beklog-produkta-kak-napravit-razrabotchikov-v-pravilnoe-ruslo) — це артефакт, в якому зібрані та впорядковані всі вимоги до майбутнього програмного продукту.

[Скрам (Scrum)](https://brander.ua/blog/skram-shcho-tse-take-ta-yak-tsym-korystuvatysya) — гнучка й неймовірно популярна методологія управління проєктами. У ній великий проєкт розбивається на безліч маленьких підзадач-спринтів, кожна з яких виконується досвідченою та злагодженою командою в середньому за 2 тижні. Результати спринту — завжди щось цінне для проєкту, що можна оцінити й протестувати в роботі. Для кожного спринту вибираються задачі зі списку-беклогу, який може вільно змінюватися відповідно до нової інформації про споживачів, ситуації на ринку та інших даних аналітики. Головними принципами Scrum є ясність комунікації, прозорість і прагнення постійного вдосконалення.

[Спринт (Sprint)](https://brainrain.com.ua/uk/cprint-v-skrame/) — це часовий відрізок тривалістю місяць або менше, протягом якого створюється «готовий», тобто придатний до використання й релізу інкремент продукту. Спринт як концепція базується на теорії емпіричного управління. Її застосовують, щоб зробити розробку більш передбачуваною і знизити ризики.

[Канбан (Kanban)](https://www.ukraine.com.ua/uk/blog/interesting/chto-takoe-kanban.html) — це гнучкий метод еволюційного управління змінами в проєктах. Це означає, що існуючий процес вдосконалюється невеликими кроками (еволюційно). У підсумку, здійснення багатьох невеликих змін (а не одного великого) призводить до зменшення ризиків для всього проєкту в цілому. Крім того, досить м'який стиль Kanban, як правило, призводить до меншого опору з боку залучених в проєкт учасників.

[Дошка Канбан (Kanban board)](https://uaspectr.com/2021/01/26/shho-take-kanban/) —  це інструмент для спільної роботи над проєктами, коли на одній дошці фіксуються всі завдання та відповідальні за їх реалізацію учасники. Kanban-дошки використовуються в будь-яких рішеннях, де присутній постійний потік завдань.

[Гант-діаграма (Gantt chart)](https://nachasi.com/creative/2020/09/03/gantt-chart/) — один із найпопулярніших інструментів управління проєктами. Це набір графічних гістограм, які фіксують строки, взаємозв’язок та віхи реалізації складових проєкту. Якщо говорити простіше, то це візуальне відображення списка задач згідно з часом. Вісь Х відображає час, а вісь Y – задачі, які необхідно виконати.

[Матриця відповідальності (Responsibility assignment matrix)](https://uk.wikipedia.org/wiki/%D0%9C%D0%B0%D1%82%D1%80%D0%B8%D1%86%D1%8F_%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%BE%D1%81%D1%82%D1%96) — один з інструментів управління проєктами, який забезпечує опис і узгодження структури відповідальності за виконання пакетів робіт. Вона являє собою форму опису розподілу відповідальності за реалізацію робіт по проєкту, із зазначенням ролі кожного з підрозділів в їх виконанні.

[Контроль версій (Version control)](https://uk.wikibooks.org/wiki/Pro_GIT/%D0%92%D1%81%D1%82%D1%83%D0%BF/%D0%9F%D1%80%D0%BE_%D0%BA%D0%BE%D0%BD%D1%82%D1%80%D0%BE%D0%BB%D1%8C_%D0%B2%D0%B5%D1%80%D1%81%D1%96%D0%B9) — це система, котра увесь час веде протокол змін в проєкті для того, щоб існувала можливість збереження його попередніх версій для майбутнього використання.

[Безперервна інтеграція (Continuous integration)](https://www.nixsolutions.com/ua/blog/for-developer/%D1%89%D0%BE-%D1%82%D0%B0%D0%BA%D0%B5-ci-cd-%D1%8F%D0%BA-%D0%B2%D1%96%D0%BD-%D0%BF%D1%80%D0%B0%D1%86%D1%8E%D1%94-%D1%82%D0%B0-%D0%BA%D0%BE%D0%BB%D0%B8-%D0%B7%D0%BD%D0%B0%D0%B4%D0%BE%D0%B1%D0%B8%D1%82/) — ключовий елемент DevOps-підходу. Саме він сприяє злагодженій роботі команди та швидкому отриманню зворотного зв’язку. Учасники розробки публікують зміни якнайчастіше, щоб якомога раніше побачити фідбек. Відповідно до принципу CI, зміни відображаються в системі контролю версій.

[Безперервна доставка (Continuous delivery)](https://uk.wikipedia.org/wiki/%D0%91%D0%B5%D0%B7%D0%BF%D0%B5%D1%80%D0%B5%D1%80%D0%B2%D0%BD%D0%B0_%D0%B4%D0%BE%D1%81%D1%82%D0%B0%D0%B2%D0%BA%D0%B0) — підхід у програмній інженерії, суть якого полягає в тому, що команди розробляють програмне забезпечення протягом коротких періодів часу, забезпечуючи надійний випуск версії у будь-який час. Його метою є створення, тестування та випуск програмного забезпечення швидше та частіше.


## Підходи та способи вирішення завдання

### Загальні стадії

Кожна методологія розробки програмного забезпечення дотримується основних стадій створення. Залежно від обраного підходу, вони можуть змінюватися, але принцип залишається таким самим. Зазвичай розробка ПЗ відбувається за такими етапами:

1. **Аналіз вимог**. Спершу вивчається ідея, виникає розуміння що хоче одержати клієнт та яким він бачить свій майбутній продукт. Далі вивчаються конкуренти, подібні продукти на ринку, цільова аудиторія, можливості та виконується низка аналітичних досліджень.
2. **Проектування**. Складається план завдань, створюється проєкт та прототипи, що дозволяють вже на цьому етапі побачити, як продукт виглядатиме, яка в нього буде логіка. Враховується дизайн елементів, продумується структура, створюється архітектура програми. 
3. **Розробка та програмування**. Дизайнери приступають до створення зовнішньої частини та розробки UX, а програмісти втілюють це у робочий інструмент. На цій стадії розробки програмного забезпечення виходить готовий продукт, який можна впроваджувати в бізнес.
4. **Документація**. Кожна дія описується. Створюється технічна документація для програмістів, які надалі надаватимуть технічну підтримку, а також керівництво користувача. У документації детально описуються основні засади роботи програми та її функціонал.
5. **Тестування**. Після закінчення безпосередньої розробки продукту, він ретельно тестується. Розробляється система подальшої оцінки працездатності програми.
6. **Впровадження та супровід**. Коли програма протестована і в ній більше не залишилося серйозних дефектів, приходить час релізу. Після випуску версії проєкту в роботу включається відділ технічної підтримки. Його співробітники забезпечують зворотній зв’язок з користувачами, консультування та аналіз стану продукту.
---

### Waterfall (каскадна модель)

Класична та доволі стара модель, яка може зустрітися й сьогодні. Принцип роботи досить простий: кожний наступний етап виконується лише тоді, коли повністю завершено попередній. Існує чітке розподілення етапів, й технологія реалізується ніби каскадом, поступово рухаючись від першого до останнього етапу.

Ця модель чітко визначає терміни проходження кожного етапу та повністю документує кожний етап. Але є недолік: зробити крок назад дуже складно. Внесення змін до існуючого проекту коштує дуже дорого і є проблематичним. Такий спосіб підходить лише для чітко розписаних проектів, де є повне розуміння того, що створюється, для яких цілей та які вимоги виставляються. [[1]](https://www.techtarget.com/searchsoftwarequality/definition/waterfall-model)

![Waterfall](https://training.qatestlab.com/wp-content/uploads/2021/09/Waterfall-model.jpg)

### Incremental (інкрементна модель)

Спочатку розробляється план дій та сегментується на невеликі завдання. Далі кожен блок розробляється за традиційною каскадною моделлю. Спочатку робиться «базовий» продукт з мінімальними, але важливими функціями. Поступово він доповнюється завдяки розробці інших компонентів, які називаються інкрементами. Процес зациклюється, доки не буде повністю зібраної єдиної системи.

Інкрементна модель розробки програмного забезпечення підходить у тому випадку, якщо є чіткий план дій, але продукт потрібно запустити досить швидко, а зміни можна буде вносити потім. Як правило, кожен крок розробляється таким чином, щоб потім його не переробляти. Крім того, базовий функціонал вже працюватиме й приноситиме користь для бізнесу, а за необхідності завжди можна впровадити нові сформовані інструменти. [[2]](https://www.google.com/amp/s/www.geeksforgeeks.org/software-engineering-incremental-process-model/amp/)

![Incremental](https://training.qatestlab.com/wp-content/uploads/2021/09/incremental_model.jpg)

### Iterative (ітеративна модель)

Цей підхід за своєю конструкцією дещо нагадує попередній. Суть полягає в тому, щоб створити базовий функціонал та поступово його покращувати. Дану модель можна порівняти з пазлом, де всі елементи викладаються один за одним й поступово збираються до єдиної картинки. Це ескіз художника, який спочатку робить малюнок олівцем, далі бере в руки фарби, а потім вимальовує деталі й створює картину.

Ітеративна модель підходить для великих проектів, у яких визначаються основні завдання та є загальне уявлення, що має вийти. Але при цьому не до кінця зрозуміло, як працюватиме та чи інша функція. За таким методом розробляються соціальні мережі та великі корпоративні платформи. Цей підхід дозволяє поступово додавати нові компоненти та покращувати наявні. [[3]](https://dou.ua/lenta/articles/iterative-development-model/)

![Iterative](https://s.dou.ua/storage-files/ite.jpg)

### Agile (гнучка методологія)

Чудове рішення для створення продукту, який не до кінця сформований у своїй ідеї. Особливість полягає в тому, що замовник може одразу спостерігати за змінами у розробці та коригувати дії. Завдання розбиваються на короткі спринти, виконання яких займає від 1 до 4 тижнів. Також відбуваються регулярні обговорення, на яких визначаються цілі на кожен спринт.

Цей метод фокусується на тому, як задовольнити користувачів, а не на документації та жорстких процедурах. Через те, що неможливо визначити точний час на реалізацію ідеї, не можна наперед визначити точну вартість. Але якщо проект розрахований на тривалий життєвий цикл, то повинен мати адаптивність до змін на ринку, для чого відмінно підходить цей метод. Він дозволяє підлаштовуватися під нові вимоги та постійно розвивати продукт. [[4]](https://www.wrike.com/project-management-guide/faq/what-is-agile-methodology-in-project-management/)

![Agile](https://training.qatestlab.com/wp-content/uploads/2021/09/Agile-model1.jpg)

### Spiral (спіральна модель)

Робота йде по спіралі, на кожному витку якої здійснюється 4 основні дії: створення плану, аналіз ризиків, розробка та конструювання, оцінка результату та збирання відгуків. Якщо всі етапи успішно пройдені, то технологія переходить на новий виток. Сам перехід нагадує інкрементну модель, де кожен блок розробляється незалежно та приєднується до спочатку створеного базового функціонала.

Особливість підходу полягає в тому, що більше часу йде на аналіз, розрахунки та оцінку наслідків, ніж безпосередньо на саму розробку. Спіральні моделі розробки підходять для великих проєктів, де припущення помилок призводить до великих втрат та негативних наслідків. Акцент робиться на оцінці ризиків та можливості зробити "крок назад", чи мінімізувати втрати у випадку можливого провалу ризикового проєкту. [[5]](https://qalight.ua/baza-znaniy/cpiralna-model-spiral-model/)

![Spiral](https://training.qatestlab.com/wp-content/uploads/2021/09/Spiral-model.jpg)

### V-Model (V-подібна модель)

Робота йде по спіралі, на кожному витку якої здійснюється 4 основні дії: створення плану, аналіз ризиків, розробка та конструювання, оцінка результату та збирання відгуків. Якщо всі етапи успішно пройдені, то технологія переходить на новий виток. Сам перехід нагадує інкрементну модель, де кожен блок розробляється незалежно та приєднується до спочатку створеного базового функціонала.

Особливість підходу полягає в тому, що більше часу йде на аналіз, розрахунки та оцінку наслідків, ніж безпосередньо на саму розробку. Спіральні моделі розробки підходять для великих проєктів, де припущення помилок призводить до великих втрат та негативних наслідків. Акцент робиться на оцінці ризиків та можливості зробити "крок назад", чи мінімізувати втрати у випадку можливого провалу ризикового проєкту. [[6]](https://qalight.ua/baza-znaniy/v-model-v-model/)

![V-Model](https://training.qatestlab.com/wp-content/uploads/2021/09/V-model-1.jpg)

### Scrum-методологія

Дана методологія передбачає роботу короткими відрізками – спринтами тривалістю від 1 до 4 тижнів. Як правило, результат спринту – це робочий продукт з очікуваним приростом функціонала. Ідея полягає в тому, щоб кожен відрізок приносив результат, який можна продемонструвати замовнику. Після схвалення від клієнта команда приступає до наступного спринту і весь процес повторюється.

Поділ всього обсягу завдань на невеликі робочі цикли дає змогу оперативно виявляти проблеми та непорозуміння із замовником. Проте таку методологію доволі складно впровадити у великих організаціях, де важко координувати роботу багатьох команд. Крім того, вона вимагає від учасників часу на навчання та адаптацію. [[7]](https://apix-drive.com/ua/blog/useful/metod-scrum)

![Scrum](https://training.qatestlab.com/wp-content/uploads/2021/09/Scrum1.jpg)

### RAD (швидка розробка додатків)

За концепцією моделі, етапи створення додатка розподіляються  на кілька окремих блоків, з кожним із яких працює окрема команда розробників. Після цього невеликі робочі модулі компонуються до єдиної системи та утворюють прототип, який можна показати клієнту. Далі збираються відгуки та вносяться зміни.

Такий підхід дає можливість швидко протестувати ідею, реалізувати правки буквально “на ходу” та вивести новий продукт на ринок протягом короткого часу. Проте така модель вимагає значних витрат на великий штат розробників, чітке розуміння кінцевого продукту та постійного контролю розробки продукту від клієнта. [[8]](https://studfile.net/preview/9024667/page:4/)

![RAD](https://nix-united.com/wp-content/uploads/2021/01/RAD_graphics_01.jpg)

### DevOps-методологія

Це набір практик, що поєднує розробку програмного забезпечення з його обслуговуванням і експлуатацією. Назва відображає дві частини: Development and Operations (розробка та операції). DevOps виник на основі попередніх практик. Серед них – система Agile, Toyota Way та Lean manufacturing.

Основна мета DevOps – скоротити час між тим, коли внесли зміни у код і тим, коли клієнт ці зміни відчув, не впливаючи при цьому на надійність продукту. Цілі розвитку узгоджуються з потребами організації для створення цінності бізнесу. [[9]](https://www.superprof.com.ua/blog/shcho-take-devops/)

![DevOps](https://devopedia.org/images/article/54/7602.1513404277.png)

### Model-View-Controller (модель-представлення-контролер)

Архітектурний шаблон, який розділяє програму на три основні логічні компоненти: модель, представлення та контролер. Кожен із цих компонентів розроблено для обробки конкретних аспектів розробки програми. Найбільш часто використовується для створення масштабованих і розширюваних проектів.

Паттерн MVC допомагає розділити фронтенд і бекенд на окремі компоненти. Таким чином набагато легше керувати та вносити зміни в обох частинах системи, не заважаючи одне одному. [[10]](https://www.tutorialspoint.com/mvc_framework/mvc_framework_introduction.htm)

![MVC](https://www.freecodecamp.org/news/content/images/size/w1600/2021/04/MVC3.png)

### CI/CD (безперервна інтеграція/доставка)

Поширена DevOps-практика, де CI (Continuous Integration) — це безперервна інтеграція, а CD (Continuous Delivery) — безперервна доставка. Цей набір методик дозволяє розробникам частіше і надійніше розгортати зміни в програмному забезпеченні. Часто буває необхідним для автоматизації рутинних задач, серед яких збірка та перетворення початкового коду на артефакт, відправка його на сервер, перевірка тестами тощо.

Що більшим стає проєкт, тим частіше до коду вносяться зміни. Донесення користувачеві забирає чимало часу. Впровадження CI/CD заощаджує цей ресурс. Зазвичай використовується у великих проєктах і тих, що активно зростають. Підхід допомагає зменшити вартість, час та ризик доставки змін, дозволяючи додаткові поповнення додатків у виробництві. [[11]](https://highload.today/uk/blogs/shho-take-ci-cd-yak-vin-pratsyuye-ta-koli-znadobitsya-na-proyekti-lajfhaki-ta-bad-practices/)

![CI/CD](https://cms-cdn.katalon.com/large_banner_6_3cc61378b6.png)

## Порівняльна характеристика існуючих засобів вирішення завдання

[Github Projects](https://github.com) — інструмент для управління проєктами, вбудований у платформу Github. Основна концепція Github Projects полягає у дошках, що представляють різні етапи проєкту. До завдань, створених на дошках, можна додавати як користувацькі, так і вбудовані мітки: відповідальні, рев'ювери, терміни та пріоритети виконання завдань, пов'язані репозиторії. Система також передбачає інтеграцію із Github Issues та pull requests, що дозволяє безперешкодно координувати вдосконалення коду. Завдяки інтуїтивному інтерфейсу та потужному набору функцій, Github Projects дозволяє програмістам ефективно планувати та успішно завершувати проєкти з розробки програмного забезпечення.

[Notion](https://www.notion.so) — це універсальна платформа, яка поєднує в собі можливості ведення нотаток, управління завданнями та організації проєктів. Ключовою перевагою Notion є ієрархічна система зі сторінками, підсторінками та базами даних, що дозволяють структуровано зберігати інформацію. Користувачі можуть створювати списки справ, дошки Kanban, календарі та додавати до них різноманітні типи медіа: зображення, відео, документи тощо. Крім того, Notion підтримує спільну роботу в реальному часі, дозволяючи кільком користувачам одночасно редагувати та вносити правки в документи. Платформа також пропонує інтеграцію із third-party сервісами, стаючи центром продуктивності в різних сферах.

[Trello](https://trello.com) — система управління проєктами, створена для безперебійної співпраці та організації виконання завдань. Trello надає користувачам інтуїтивно зрозумілу платформу для планування, відстеження та виконання задумів будь-якого масштабу. В основі Trello використовується система дошок, списків і карток. Дошки відповідають проєктам, списки класифікують завдання за їхніми статусами виконання, а картки представляють окремі завдання. Однією з головних переваг Trello є її легка інтеграція із великою кількістю сторонніх програм, що покращує функціональність і адаптивність платформи. Зручний інтерфейс у поєднанні із продуманим функціоналом робить цю систему ідеальним вибором для команд, які шукають ефективний інструмент для керування проєктами.

[JIRA](https://www.atlassian.com/software/jira) — це широко використовуване програмне забезпечення для управління проектами та відстеження проблем, розроблене Atlassian. JIRA слугує універсальною та комплексною платформою, розробленою для оптимізації управління проєктами, покращення співпраці та підвищення ефективності робочого процесу для організацій будь-якого розміру та галузі. Система створювалася як заміна Bugzilla й багато в чому повторює її архітектуру. Головними елементами JIRA є проблема(issue) і робочий процес(workflow). Issue описує роботу, яка має бути виконана, і може містити пріоритет, автора і позначення того, хто має над ним працювати.

[Asana](https://asana.com) — відома веб-платформа для керування завданнями та проєктами, призначена для покращення співпраці та продуктивності в командах і організаціях. Заснована в 2008 році система стала надійним рішенням для оптимізації робочих процесів, відстеження завдань і досягнення цілей. Основна мета Asana — допомогти командам і окремим особам ефективніше керувати своєю роботою, надаючи централізовану платформу для управління завданнями та проєктами. Вона відома своїм зручним інтерфейсом і здатністю адаптуватися до широкого діапазону робочих процесів, що робить її придатною для підприємств будь-якого розміру та галузей.

[Nifty](https://niftypm.com) — це хмарна платформа для управління проєктами, яка відома своїм комплексним набором інструментів, призначених для спрощення та вдосконалення планування, відстеження та виконання проектів. Nifty пропонує поєднання інструментів відстеження завдань, спілкування та підвищення продуктивності в єдиній зручній платформі. Система призначена для обслуговування різноманітних галузей і команд, від стартапів до великих компаній, які прагнуть оптимізувати свої робочі процеси та покращити організацію проєктів.

[Microsoft Project](https://www.microsoft.com/uk-ua/microsoft-365/project/project-management-software) —  це система управління проєктами, розроблена компанією Microsoft. Цей програмний продукт призначений для допомоги менеджерам проєктів у плануванні, розподілі ресурсів до завдань, відстеженні прогресу, управлінні бюджетом та аналізі завантаженості роботи. Версії Microsoft Project Online і Project Server надають засоби для командної роботи та спільного доступу до проєктів у реальному часі. Крім того, система підтримує різні методології, включаючи традиційне управління проєктами, а також адаптивні методи, такі як Scrum і Kanban, а також має вбудовану інтеграцію з іншими продуктами Microsoft.

[ClickUp](https://clickup.com) — це хмарна платформа для управління проєктами та завданнями, що допомагає командам ефективно організовувати роботу, співпрацювати та слідкувати за виконанням завдань. ClickUp побудований навколо різних модулів, таких як завдання, документи, цілі та чат, дозволяючи структурувати різні аспекти роботи у єдиному середовищі. Ситема пропонує зручний інтерфейс з багатою кастомізацією. Однією з найбільших відзнак платформи є високий рівень підтримки та надійності, роблячи СlickUp бажаним вибором для будь-якого користувача. Система надає функції автоматизації для автоматичного виконання рутинних процесів й підтримує високу інтеграцію з популярними сервісами, що значно підвищує ефективність роботи всієї команди.

[Monday.com](https://monday.com/dev) —  сервіс для управління проєктами, який допомагає організаціям керувати задачами та великими командами. Станом на 2023 рік компанія обслуговує 152 000 організацій. Інтерфейс Monday.com розроблений так, щоб користувачі могли легко і швидко отримати уявлення про статус проєкту. Кольори, іконки та візуальне представлення завдань забезпечують яскравий і зрозумілий огляд робочого процесу. Ця платформа надзвичайно адаптивна. Користувачі можуть створювати дошки з будь-яким набором стовпців, що відповідають їхнім потребам, від простих списків завдань до складних робочих процесів з різними стадіями. Система дозволяє командам спілкуватися і співпрацювати безпосередньо в рамках завдань і проєктів завдяки коментарям, @згадуванням та іншим функціям.

### Порівняльна таблиця

<table>
    <tr>
        <td><b>Вимоги</b></td>
        <td><b>Критерії</b></td>
        <td><b>Versys (наш проєкт)</b></td>
        <td><b>Github Projects</b></td>
        <td><b>Notion</b></td>
        <td><b>Trello</b></td>
        <td><b>JIRA</b></td>
        <td><b>Asana</b></td>
        <td><b>Nifty</b></td>
        <td><b>Microsoft Project</b></td>
        <td><b>ClickUp</b></td>
        <td><b>Monday.com</b></td>
    </tr>
    <tr>
        <td rowspan="6"><b>Functional</b> (функціональність)</td>
        <td>Наявність API</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Кросплатформеність</td>
        <td>🟡</td>
        <td>🟡</td>
        <td>🟡</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Контроль та розподіл ресурсів</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
        <tr>
        <td>Система сповіщень</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
        <tr>
        <td>Наявність Scrum/Kanban дошок</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
        <tr>
        <td>Можливість інтеграції third-party сервісів</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟡</td>
        <td>🟢</td>
        <td>🟢</td>
    </tr>
    <tr>
        <td rowspan="5"><b>Usability</b> (зручність)</td>
        <td>Інтуїтивний та зручний інтерфейс</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Можливість працювати офлайн</td>
        <td>🟡</td>
        <td>🔴</td>
        <td>🟡</td>
        <td>🟢</td>
        <td>🟢</td>
        <td>🟡</td>
        <td>🔴</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Кастомізація інтерфейсу</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟡</td>
        <td>🟢</td>
        <td>🟢</td>
    </tr>
    <tr>
        <td>Підтримка декількох мов</td>
        <td>🟢</td>
        <td>🟡</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Наявність готових темплейтів</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟡</td>
    </tr>
    <tr>
        <td rowspan="4"><b>Reliability</b> (надійність)</td>
        <td>Багаторівнева автентифікація</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Система доступу на основі ролей</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Протокол шифрування</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
        <td>TLS</td>
    </tr>
    <tr>
        <td>Високий рівень SLA (Service Level Agreement)</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td rowspan="3"><b>Productivity</b> (продуктивність)</td>
        <td>Швидкість синхронізації змін, внесених в проєкт</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Середня швидкість відповіді сервера</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟡</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Стійкість до збоїв</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td rowspan="3"><b>Support</b> (підтримка)</td>
        <td>Активна й відкрита спільнота (групи в соціальних мережах, тощо)</td>
        <td>🟡</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟡</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Документація та FAQ</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
    <tr>
        <td>Онлайн підтримка</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
        <td>🟢</td>
    </tr>
</table>

## Висновки

У процесі дослідження та аналізу різноманітних програм та веб-сервісів управління проєктами було виявлено, що жоден із наявних інструментів не є ідеальним для всіх потреб користувачів. Кожен з них має свої переваги і недоліки, які можуть бути важливими в залежності від конкретного контексту та потреби.

З урахуванням цих умов, ми вважаємо, що розробка власної системи для управління проєктами є обґрунтованою. У ході нашої роботи ми плануємо створити унікальний продукт, який включатиме в себе не тільки базові критерії споживача, а й додаткові функції та можливості, які виявилися відсутніми або обмеженими в розглянутих нами прикладах. Наша мета полягає в створенні інструмента, який дозволить ефективно управляти проєктами, враховуючи унікальні потреби та вимоги всіх користувачів.

## Посилання

1. [Waterfall model](https://www.techtarget.com/searchsoftwarequality/definition/waterfall-model)
2. [Software Engineering | Incremental process model](https://www.google.com/amp/s/www.geeksforgeeks.org/software-engineering-incremental-process-model/amp/)
3. [Ітеративна модель розробки. 5 уроків, які ми засвоїли](https://dou.ua/lenta/articles/iterative-development-model/)
4. [What Is Agile Methodology in Project Management?](https://www.wrike.com/project-management-guide/faq/what-is-agile-methodology-in-project-management/)
5. [Спіральна модель (spiral model)](https://qalight.ua/baza-znaniy/cpiralna-model-spiral-model/)
6. [V-модель (v-model)](https://qalight.ua/baza-znaniy/v-model-v-model/)
7. [Метод Scrum - як виправдати очікування замовника](https://apix-drive.com/ua/blog/useful/metod-scrum)
8. [1.3.2. Методологія rad](https://studfile.net/preview/9024667/page:4/)
9. [Що таке DevOps і навіщо він потрібен?](https://www.superprof.com.ua/blog/shcho-take-devops/)
10. [MVC Framework - Introduction](https://www.tutorialspoint.com/mvc_framework/mvc_framework_introduction.htm)
11. [Що таке CI/CD, як він працює та коли знадобиться на проєкті. Лайфхаки та bad practices](https://highload.today/uk/blogs/shho-take-ci-cd-yak-vin-pratsyuye-ta-koli-znadobitsya-na-proyekti-lajfhaki-ta-bad-practices/)
